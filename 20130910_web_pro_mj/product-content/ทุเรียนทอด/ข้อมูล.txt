จุดเริ่มต้นของผลิตภัณฑ์ 
เมื่อคนในหมู่บ้านและในจังหวัดระยอง ปลูกทุเรียนกันมากขึ้น ผลผลิตเพิ่มมากขึ้นตามไปด้วย ทำให้ในปี พ.ศ.2539  เกิดวิกฤตการณ์ คือ ทุเรียนที่นำส่งต่างประเทศถูกตีกลับคืน  เพราะเนื่องจากตัดทุเรียนเปอร์เซ็นต์อ่อนมาก  ทำให้ผลผลิตราคาตกต่ำ  ทำความเสียหายและเดือดร้อนต่อคนในหมู่บ้านเป็นอย่างมาก  จึงคิดนำทุเรียนมาแปรรูปเป็นทุเรียนทอดกรอบขึ้นในเวลาต่อมา  นอกเหนือจากการนำทุเรียนสุกมากวน

ประวัติความเป็นมา 
เล่าว่า ณ หมู่บ้านแห่งหนึ่ง อุดมสมบูรณ์ไปด้วยพืชพันธุ์ธัญญาหาร มีหนองน้ำจืดขาดใหญ่ สวยงามมาก ลักษณะเป็นรูปก้นกระทะ  ชื่อว่า หนองตายศ  โดยเจ้าของหนองน้ำนี้ชื่อ  คุณตายศ  เรียกกันต่อ ๆ มาหลายสมัยด้วยกัน  จนเพี้ยนกลายเป็น  หนองตารส ปัจจุบันจึงตั้งชื่อหมู่บ้านหนองตารสตามชื่อหนองน้ำแห่งนี้  ชาวบ้านใช้ประโยชน์จากหนองน้ำนี้  คือ นำน้ำไปทำการเพาะปลูก  ทำสวนเงาะและสวนทุเรียน  ซึ่งเป็นอาชีพหลักของคนในหมู่บ้านหนองตารส


แนวคิดซึ่งได้มาในตัวผลิตภัณฑ์ 
การลองผิด ลองถูก ในการนำทุเรียนไปทอดกรอบ  โดยนำทุเรียนพันธุ์ชะนีไปทอดกรอบ ผลเสียคือ  จะกรอบตอนที่นำขึ้นจากกระทะใหม่ ๆ หลังจากนั้น  จะนิ่มกินไม่ได้  เปลี่ยนจากพันธุ์ชะนี  เป็นพันธุ์หมอนทองไปทอดกรอบ  ความกรอบของทุเรียนจะอยู่ได้นาน  สามารถเก็บไว้ขายได้ในวันต่อ ๆ ไป

อัตลักษณ์ (เอกลักษณ์) จุดเด่นของผลิตภัณฑ์ 
ในการนำทุเรียนซึ่งปลูกกันมากในหมู่บ้าน เพิ่มมูลค่าแก่ผลผลิตทางการเกษตร  โดยการแปรรูปเป็นทุเรียนทอดกรอบ  ทำให้ศักยภาพของหมู่บ้านมีความเข้มแข็ง  กลุ่มสามารถพึ่งตนเองได้  จนได้รับการคัดเลือกให้เป็นสินค้าหนึ่งตำบลหนึ่งผลิตภัณฑ์ของจังหวัดระยอง 
จุดเด่นของผลิตภัณฑ์คือ  ทุเรียนทอดกรอบของกลุ่มสตรีอาสาพัฒนาหนองตารส  รสชาติ หวาน หอม มัน กรอบ อร่อย  ไม่ใส่สารกันบูด  สามารถเก็บไว้ได้นาน 

การสั่งสม  สืบสานผลิตภัณฑ์ 
การแปรรูปทุเรียนทอดกรอบมีการทำอย่างต่อเนื่อง  คิดทดลองทำอย่างสร้างสรรค์นำทุเรียนเปอร์เซ็นต์เท่าใด จึงจะสามารถทอดออกมาได้สีสวย  ไม่ฝ่อ  และต้องหั่นฝานแผ่น  ทุเรียนบางขนาดไหน จึงจะทอดได้ดี  มีการคิดพัฒนาผลิตภัณฑ์มาจนถึงปัจจุบันนี้  จนเป็นที่นิยมของผู้บริโภคอย่างแพร่หลาย 

มาตรฐานและรางวัลที่ได้รับ 
* OTOP คัดสรร 4 ดาว ปี 2547 ,   5 ดาวปี 2549,  ปี 2551 ,  ปี 2553
*มผช. 
*การพัฒนาวิสาหกิจชุมชนดีเด่น ปี 2546 
*กลุ่มอาชีพดีเด่น ปี 2546

สถานที่ผลิตและสถานที่ตั้งกลุ่มผู้ผลิต 
เลขที่  129  หมู่  12  ตำบลตะพง  อำเภอเมืองระยอง  จังหวัดระยอง  
โทร. 089-7482091 และ โทร. 081-2098037 โทรสาร 038-664474 