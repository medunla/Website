เดอะปาร์คแอดเวนเจอร์แลนด์

สถานที่ท่องเที่ยวเชิงเกษตร บนเนื้อที่กว่า 2,000 ไร่ อุดมสมบูรณ์ไปด้วยสวนผลไม้ สวนยางพารา ฟาร์มกวางสายพันธุ์รูซ่า ธารน้ำธรรมชาติ และแหล่งท่องเที่ยวแนวผจญภัย รายล้อมไปด้วยขุนเขา สามารถชมทิวทัศน์ทะเลหมอกยามเช้า และเพลิดเพลินกับกิจกรรมหลากหลาย อาทิ ขี่จักรยาน พายเรือ ว่ายน้ำ เดินชมสวน เล่นเกมส์ ปิคนิคที่บ้านบนต้นไม้ สอบถามรายละเอียด โทร. (02) 712-3581-3, (081) 313-0634 เว็บไซต์ www.theparkadventure.com

ข้อมูล เพื่อการเดินทางไปเดอะปาร์คแอดเวนเจอร์แลนด์

การเดินทางจากกรุงเทพ
ใช้เส้นทางมอเตอร์เวย์ ออกทาง บ้านบึง(สาย 344) แล้วมุ่งหน้าไปอำเภอแกลง  จังหวัดระยอง ถึงสามแยกอำเภอแกลง เลี้ยวขวามาทางตัวเมืองระยอง (สาย 3) สังเกตหลักกิโลเมตร ที่ 248 จะเจอสี่แยกไฟจราจร ให้เลี้ยวขวามาทางตลาด กะเฉด (สาย 3320) ตรงเข้ามาประมาณ 10 กิโลเมตร ถึงชุมชนสำนักทอง มีโรงเรียนและสถานีตำรวจบ้านสำนักทอง อยู่ขวามือ เลยมาหน่อยให้เลี้ยวซ้าย เข้ามาทางเกษตรศิริ ซอย 3 ระยะทางประมาณ 3 กิโลเมตร ก็ถึงโครงการ เดอะปาร์ค ทางเข้าอยู่ทางขวามือ

การเดินทางจากระยอง

สามารถไปได้ 2 ทาง คือ
ทางที่ 1
มุ่งหน้าไปทางบ้านเพ (สาย 3) เลยทางแยกบ้านเพให้คอยสังเกตหลักกิโลเมตรที่ 244 ให้เลี้ยวซ้าย เข้าซอยที่มีป้าย เดอะปาร์ค(ก่อนถึงโค้ง) ตรงเข้ามาประมาณ 10 กิโลเมตร ก็ถึง..
ทางที่ 2 
มาจากทางหลวงสาย 36 (บายพาส-ระยอง) เลี้ยวที่สี่แยกบ้านแลง (สาย 3139) มุ่งหน้าไปทางบ้านแลง พอผ่านวัดจุฬามณี ให้เลี้ยวซ้ายที่สามแยกไปนาตาขวัญ (สาย 3139) ผ่านแยกบรู๊กไซด์ ผ่านแยกถนนสาย 4009 วิ่งขึ้นภูเขา สังเกตป้ายทางแยกสะพานช้าง ให้เลี้ยวขวาตรงศาลเจ้า ตรงขึ้นเขา พอลงเขาก็ถึง เดอะปาร์ค(อยู่ขวามือ)