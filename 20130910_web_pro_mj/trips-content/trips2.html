<!-- Slide -->							
<div id="wowslider-container2" class="wowslider-container">
	<div class="ws_images">
		<ul>
			<li><img src="trips-content/2/1.jpg" /></li>
			<li><img src="trips-content/2/2.jpg" /></li>
			<li><img src="trips-content/2/3.jpg" /></li>
			<li><img src="trips-content/2/4.jpg" /></li>
			<li><img src="trips-content/2/5.jpg" /></li>
			<li><img src="trips-content/2/6.jpg" /></li>
			<li><img src="trips-content/2/7.jpg" /></li>
		</ul>
	</div>
</div><!-- end Slide -->

<br>
<p>
	&nbsp;&nbsp;&nbsp;&nbsp;&nbsp;&nbsp; อยู่ห่างจากตัวเมืองระยอง 71  กิโลเมตร  ที่ทำการอุทยานฯ อยู่ในเขตตำบลทุ่งควายกิน มีพื้นที่ครอบคลุมอำเภอเขาชะเมา อำเภอแกลง จังหวัดระยอง และอำเภอแก่งหางแมว จังหวัดจันทบุรี สภาพป่าอุดมสมบูรณ์ ได้รับการประกาศเป็นอุทยานแห่งชาติ เมื่อวันที่ 31 ธันวาคม 2518 มีเนื้อที่  52,300 ไร่  เป็นต้นกำเนิดของแม่น้ำประแสร์  มีพันธุ์ไม้ต่าง ๆ อาทิ ไม้ชิงชัน ไม้ประดู่ ไม้มะค่า ไม้ตะเคียนยาง ไม้มะค่าโมง ไม้กฤษณา และกล้วยไม้ป่า และไม้ประดับจำพวกว่านต่าง ๆ หวาย ไผ่ป่า และเฟิร์นชนิดต่าง ๆ ขึ้นอยู่ทั่วไป อุทยานฯ มีเส้นทางเดินศึกษาธรรมชาติ 2 เส้นทาง ตลอดเส้นทางจะได้พบพันธุ์ไม้ต่าง ๆ พืชสมุนไพร โป่งสัตว์ ที่อยู่อาศัยของสัตว์ป่า มีจุดชมวิว ระยะทางเส้นทางที่ 1 จะมีความยาว 2 กิโลเมตรใช้เวลาเดินประมาณ 1 ชั่วโมง และเส้นทางที่ 2 ระยะทาง 3 กิโลเมตร ใช้เวลาเดินประมาณ 1 ชั่วโมงครึ่ง โดยนักท่องเที่ยวจะต้องลงทะเบียนก่อนเดินศึกษาเส้นทาง ได้ที่ศูนย์บริการนักท่องเที่ยว
</p>
<p>
	&nbsp;&nbsp;&nbsp;&nbsp;&nbsp;&nbsp; การเดินทาง จากกรุงเทพฯ ผ่านเส้นทางสายมอเตอร์เวย์ แยกซ้ายไปตามทางหลวงหมายเลข 344 (บ้านบึง-แกลง) เมื่อถึงอำเภอแกลง เดินทางไปตามทางหลวงหมายเลข 3 (สุขุมวิท) ประมาณ 7 กิโลเมตร จะถึงบ้านเขาดินแล้วเลี้ยวซ้ายไปตามทางหลวงหมายเลข 3377 อีก 17 กิโลเมตร ถึงหมู่บ้านน้ำใส จากนั้นเลี้ยวขวาไปอีก 1 กิโลเมตร สถานที่น่าสนใจในเขตอุทยานฯ ได้แก่
</p>
<p>
<p>
	&nbsp;&nbsp;&nbsp;&nbsp;&nbsp;&nbsp; <b>น้ำตกเขาชะเมา</b> (น้ำตกคลองน้ำใส) แยกจากถนนสุขุมวิทบริเวณกิโลเมตรที่ 274 เข้าไปประมาณ 16 กิโลเมตร ลักษณะน้ำตกเป็นธารน้ำใสรองรับน้ำตกขนาดใหญ่ยาวประมาณ 3 กิโลเมตร ประกอบด้วยน้ำตกที่สวยงาม ได้แก่ วังหนึ่ง วังมัจฉา วังมรกต วังไทรงาม ผากล้วยไม้ ช่องแคบ น้ำตกหกสาย และผาสูง โดยเฉพาะในชั้นวังมัจฉามีปลาพลวงซึ่งเป็นปลาน้ำจืดขนาดใหญ่อาศัยอยู่ชุกชุม
</p>
<p>
	&nbsp;&nbsp;&nbsp;&nbsp;&nbsp;&nbsp; <b>ผาสวรรค์</b> จากที่ทำการอุทยานฯไปประมาณ 1,500 เมตร เป็นจุดชมทิวทัศน์ได้กว้างไกล ระหว่างเดินทางสามารถพบเห็นธรรมชาติที่สวยงาม และพันธุ์ไม้นานาชนิด เหมาะแก่การศึกษาค้นคว้าทางธรรมชาติ ต้องติดต่อเจ้าหน้าที่นำทาง
</p>
<p>
	&nbsp;&nbsp;&nbsp;&nbsp;&nbsp;&nbsp; <b>น้ำตกคลองปลาก้าง</b> อยู่ห่างจากที่ทำการประมาณ 3 กิโลเมตร น้ำตกคลองปลาก้างมี 7 ชั้น คือ วังช้างผ่าน ลานผีเสื้อ แอ่งเครือสะบ้า ลานประตูผา (เป็นชั้นที่สวยงามที่สุด มองเห็นสายน้ำไหลผ่านระหว่างก้อนหินขนาดใหญ่ 2 ก้อน คล้ายผ่านออกมาจากช่องประตู) ธารเกาะกลาง วังกระชาย  และธารสายหมอกยังเป็นชั้นที่สวยที่สุดอีกด้วย ระยะทางโดยรวม 1,310 เมตร ตลอดทางขึ้นน้ำตกจะเป็นป่าธรรมชาติ มีพันธุ์ไม้จำพวกเฟิร์น ว่าน และกล้วยไม้ป่าขึ้นอยู่ทั่วไป และที่น้ำตกแห่งนี้มีค่ายพักแรม
</p>
<p>
	&nbsp;&nbsp;&nbsp;&nbsp;&nbsp;&nbsp; <b>น้ำตกคลองหินเพลิง</b> ตั้งอยู่ทางด้านจังหวัดจันทบุรี ห่างจากที่ทำการอุทยานฯ ประมาณ 10 กิโลเมตร เป็นน้ำตกขนาดเล็ก มีน้ำไหลตลอดปี สภาพป่ายังสมบูรณ์ ตลอดสองข้างทางของน้ำตกมีดงว่าน และดอกไม้ที่แปลกตา มีสัตว์ป่าที่อาจพบเห็นได้
</p>
<p class="hr-top">
	&nbsp;&nbsp;&nbsp;&nbsp;&nbsp;&nbsp; <b>ถ้ำเขาวง</b> มีลักษณะเป็นภูเขาหินปูนหลายลูกล้อมเป็นวง เป็นที่ราบลุ่มอยู่ตรงกลาง บางส่วนเป็นภูเขาสูงชันมีชะโงกผา และมีถ้ำหินงอก หินย้อยที่สวยงาม ประมาณ 86 ถ้ำ เปิดให้เข้าชม 16 ถ้ำ ถ้ำที่น่าสนใจได้แก่ ถ้ำเพชร ถ้ำละคร ถ้ำสิงโต ถ้ำค้างคาว ถ้ำโรงบ่อน ถ้ำเต่า เป็นต้น  นอกจากนี้ที่บริเวณเขาวงยังเป็นแหล่งอาศัยของเลียงผาที่เป็นสัตว์ป่าสงวนด้วย<br>
	&nbsp;&nbsp;&nbsp;&nbsp;&nbsp;&nbsp; ค่าเข้าอุทยานฯ ชาวไทย ผู้ใหญ่ 40 บาท เด็ก 20 บาท ชาวต่างชาติ ผู้ใหญ่ 200 บาท เด็ก 100 บาท<br>
	&nbsp;&nbsp;&nbsp;&nbsp;&nbsp;&nbsp; การเดินทาง  ใช้เส้นทางไปตลาดยายอามประมาณ 15 กิโลเมตร หรือเข้าทางตลาดกองดินประมาณ 11 กิโลเมตร<br>
</p>


<p>
	&nbsp;&nbsp;&nbsp;&nbsp;&nbsp;&nbsp; <b>+</b> อุทยานแห่งชาติเขาชะเมา-เขาวง อุทยานแห่งชาติเขาชะเมา-เขาวงหมู่ 2 ถนนสุขุมวิท ตำบลน้ำเป็น อำเภอเขาชะเมา <br>
	&nbsp;&nbsp;&nbsp;&nbsp;&nbsp;&nbsp; <b>+</b> โทรศัพท์/โทรสาร : 0-3802-0510, 0-3889-4378<br>
</p>