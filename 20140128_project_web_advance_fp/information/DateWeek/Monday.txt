ดวงชะตาของคนเกิดวันจันทร์
คนเกิดวันจันทร์ เป็นคนมีเสน่ห์ เป็นศรีแก่ตัวเอง ยามที่ตกทุกข์ มักจะมีคนมาช่วยเหลืออยู่เสมอ วาสนาดี
อุปนิสัยของคนเกิดวันจันทร์ มีความอ่อนหวานอ่อนโยน พูดจาโน้มน้าวให้คนประทับใจได้ดี อารมณ์แปรปรวนง่าย แม้อ่อนโยน แต่โมโหร้าย แต่ก็หายได้เร็ว รสนิยม ดีทั้งด้านการแต่งกายและ ด้านอื่น ๆ เป็นคนเจ้าระเบียบ แต่รู้จักคิด มีความรอบคอบ สุขุม และ มีความประนีประนอมนุ่มนวลไม่ก้าวร้าว
คนเกิดวันจันทร์ เป็นคนใฝ่ความรู้ มีปัญญาดี ในฝักใฝ่การบุญสุนทาน รักครอบครัว มุ่งมั่นอดทน ช่างคิดฝัน หวั่นไหวง่ายแต่ก็เข้มแข็ง สุขภาพไม่ค่อยดี มักเจ็บป่วย จนวันกลางคนล่วงไป แล้วอาการป่วยจะดีขึ้น หมั่นทำบุญ ทำทาน โรคภัยต่างๆจะหาย และเบาบางลง แต่ดวงชะตาของคนเกิดวันจันทร์ ถ้าเกิดข้างขึ้น ดวงชะตาจะยิ่งรุ่งโรจน์สดใส วาสนาดีมาก ถ้าเกิดข้างแรม จะอาภัพคู่ วาสนาน้อยกว่าข้างขึ้น
คนเกิดวันจันทร์ ต้องระวังเกี่ยวกับความคิด หรือการคิดมาก ควรผ่อนคลายความตึงเครียดกับเรื่องเล็กๆ น้อยๆเสียบ้าง และอย่าเก็บเอาเรื่องเล็กๆน้อยมาคิด