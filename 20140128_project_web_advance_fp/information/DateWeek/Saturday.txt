ดวงชะตาของคนเกิดวันเสาร์
คนเกิดวันเสาร์มักมีดวงชะตาแข็ง แม้ช่วงใดดวงเสียต้องตกยากหรือพบอุปสรรคที่หนักหนา กลับสามารถยืนหยัดต่อสู้ และ ผ่านไปได้ด้วยดี แม้แต่ใครคิดร้ายก็ต้องพ่ายแพ้ไปในที่สุด
อุปนิสัยคนเกิดวันเสาร์ มีลักษณะความเป็นผู้นำ หนักแน่น รักเกียรติ ถือศักดิ์ศรี ของตน และไม่เคยคิดเอาเปรียบใคร และเป็นคนตรงไปตรงมา มีความขยัน อดทน ทำงานเก่ง และเป็นคนเสียสละ จิตใจเด็ดเดี่ยวยากแปรเปลี่ยน โกรธยาก แต่ถ้าได้โกรธ จะโกรธนาน
คนเกิดวันเสาร์เป็นคนไม่ค่อยไว้วางใจใครง่ายๆ มีความรู้ดี ชอบความมั่นคง ไม่ช่างพูด การจะทำอะไรก็ตามมักจะคิดก่อนตัดสินใจทุกครั้ง ถือเหตุผลเป็นหลักสำคัญ เจ้าชู้ แต่ไม่แสดงออก นิสัยเข้มงวด ไม่เหลวไหล ไม่ชอบแค้นเคืองใคร ใฝ่รู้ มีความรับผิดชอบดี
คนเกิดวันเสาร์ส่วนใหญ่มักจะได้รับราชการ และได้ทำอาชีพที่มั่นคง และลักษณะเด่นเป็นคนดวงแข็งมากในจำนวนปีเกิดทั้ง 7 วัน 
ข้อเสียของคนเกิดวันนี้จะเสียตรงที่คำพูดคือ พูดแล้วคิดที่หลัง ทำให้หลายคนที่คุยด้วยถ้าไม่เข้าใจในตัวเขาแล้วอาจไม่พอใจ แต่อย่างไรก็ดีคนเกิดวันเสาร์ ก็เป็นคนมีน้ำใจดีคนหนึ่งและน่าคบทีเดียว