ดวงชะตาของคนเกิดราศีกุมภ์(13 กุมภาพันธ์ – 13 มีนาคม)
ชาวกุมภ์ เป็นคนที่จิตสำนึกที่จะปกป้องมวลมนุษยชาติ เสียสละตนเพื่อประโยชน์ของตนส่วนใหญ่มีความคิด
ก้าวหน้า ไม่หยุดนิ่ง 
ดาวที่พิทักษ์คุ้มครองคือ ดาวยูเรนัสเป็นสัญลักษณ์ของการเปลี่ยนแปลง อิสรภาพและการปฏิวัติ แล้วคุณก็ยังจัด
อยู่ในธาตุลมอีกด้วย 
รูปร่างลักษณะ เส้นผมของคุณออกสีดำน้ำตาล หน้าผากเถิกเล็กน้อย ใบหน้ากลมมนมีเหลี่ยมพอแก้เซ็งได้
ขนคิ้วดำดี ดวงตาแฝงไปด้วยพลังเร้นลับ น่าพิศวง คุณเป็นคนสูงไม่มากนัก ท่อนบนยาว ไหล่กว้าง เป็นคนมีเสน่ห์
ผิวพรรณสดใส แข็งแรง พูดจาฉะฉาน  
ชาวกุมภ์ส่วนใหญ่ หัวดื้อ หัวรั้น เพราะความเชื่อมั่นในตนเองสูง บางคนชอบพูดมากกว่าการกระทำ ก็เลยเป็น
นักพูดเสียเลย ทำอะไรออกจะแหวกฎระเบียบอยู่สักหน่อย ชอบสู้เพื่อสิทธิของผู้อื่น ใจบุญุสุนทาน ดูเหมือนว่าจะมี
เพื่อนมากมาย แต่จริง ๆ แล้วไม่ใช่ ชาวกุมภ์มีเพื่อนซี้น้อยมาก เพราะความที่ไม่ค่อยไว้ใจใครนั่นเอง ไม่ชอบให้
ใครมาก้าวก่ายเรื่องส่วนตัว ไปไหน คนเดียวก็ได้ โกรธง่าย หายเร็ว หากคุณเห็นคนบ้าวิชาการ บ้าเรียนไม่ลดละ
นั่นแหล่ะชาวกุมภ์ตัวจริง  
บุคคลในราศีนี้ ส่วนหนึ่งชอบศึกษาดาราศาสตร์ โหราศาสตร์ แถมมีสัมผัสที่หกด้วย โรคภัยไข้เจ็บ ระวังโรค
ปวดขา ระบบเลือดไม่ดี เจ็บคอ โรคกระเพาะ โรคปวดหัว โรคประสาท ฝีพุพอง  
อาชีพที่เหมาะสมนั้น เนื่องจากคุณเป็นนายของตัวเอง รักความอิสระ ควรเป็นงานที่ไม่อยู่กับที่ ชอบต่อสู้ แข่งขัน
เช่น  นักเขียน นักพูด นักวิทยาศาสตร์ เทคโนโลยีทั้งหลาย วิชาการ วิศวกร ดาราศาสตร์ โหราศาสตร์ ช่างไฟฟ้า  
สีที่ถูกโฉลก คือ ม่วงคราม ฟ้า ห้ามใช้สีขาว ดำ เขียว  
อัญมณี คือ อามีทิสต์ หรือ พลอยสีม่วงดอกตะแบก บางคนเรียกว่าโป่งข่าม สีม่วง เป็นสัญลักษณ์ของความมีสติ 
ความอุดมสมบูรณ์ และความเฉลียวฉลาดยิ่งนัก บางท่านก็นิยมโอปอ เป็นความหมายของการช่วยเหลือยาม
คับขัน  
คู่รักหวานแหวว ได้แก่ ราศีสิงห์ พฤษภ เมถุน ตุลย์ พิจิก ธนู  
ของขวัญที่ถูกใจเป็นอย่างยิ่งของชาวราศีนี้คือ ถ้าได้รับหนังสือดีมีคุณภาพสักชุด ก็แสนปลื้มแม้ไม่มีเวลาได้อ่าน
เลยก็ตาม หรือ อาจจะเป็นเสื้อผ้าสีฟ้าสไตล์คลาสสิก ราคาแพง  ก็แสนถูกใจยิ่งนัก