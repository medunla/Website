ดวงชะตาของคนเกิดราศีกรกฎ(16 กรกฎาคม – 16 สิงหาคม)
ชาวกรกฎเป็นผู้ที่ชอบทะเล โดยเฉพาะยามค่ำคืน ใต้แสงจันทร์แสนสวย เพราะสัญลักษณ์ของกรกฎ
คือ ปู จัดอยู่ในราศีต้นธาตุน้ำ หมายถึงความรอบคอบ ปรับตัวเก่ง อบอุ่น เป็นพ่อบ้านแม่บ้านที่ดี
ส่วนสำคัญของคุณปูอยู่บริเวณทรวงอก กระเพาะอาหาร และมดลูก  
ดาวพระเคราะห์ที่คุ้มครองคุณคือ พระจันทร์ หมายถึง อารมณ์ส่วนลึก มีความรู้สึกอ่อนไหวง่ายอ่อนโยน
ความเป็นมารดา บ้าน ความในใจ และไข่มุก  
รูปร่างลักษณะ มีเสน่ห์ ส่วนใหญ่รูปร่างสันทัด ออกทางป้อม ใบหน้ากลม กระโหลกใหญ่ หน้าผากยื่น
ปากกว้าง ยิ้มทีเห็นฟันชัดเจนเลย มีวาจาอ่อนหวานเสมอ นัยน์ตาดูไร้เดียงสาเหมือนเด็ก โหนกแก้มสูง
ไหล่กว้าง มือเท้าหยุก ๆ หยิก ๆ  ก้าวขาเดินส่ายไปมานิด ๆ (เหมือนปู)  
ชาวปูชอบสะสมเรื่องราวเก่า ๆ ไม่ว่าเป็นอดีตที่ดีหรือขมขื่น รูปภาพโบราณวัตถุ สนใจเรื่องลึกลับลี้ลับ
มีพลังจิตเป็นหนึ่ง จะชอบหนังผีหรือผจญภัยต่าง ๆ มีจินตนาการไปสุดโลกเลย จัดว่ายึดอดีตมาเป็นแนวปฏิบัติ
ไปในอนาคต ชาวปูบางคนจำเก่ง แต่บางคนก็จำใครไม่ได้เลย วิจารณ์คนอื่นได้แต่ตัวเองจะถูกวิจารณ์ไม่ได้
จะงอนตุ้บป่อง ให้เห็น จะผูกพันกับบ้านที่อยู่อาศัย คิดอย่างไรก็แสดงออกทางใบหน้าอย่างนั้น ดูไม่ยากหรอก 
 รักใครรักจริง สุดแสนจะโรแมนติก แต่ไม่เจ้าชู้จนเกินงาม บทจะเกลียดใครก็เกลียดนานเหลือเกิน ชาวปูรู้จัก
มัธยัสถ์อดออม แต่ไม่ขี้เหนียว เพราะมีความกลัวเสมอว่าความไม่มั่นคงจะมาเยือนที่ประตูบ้าน ชาวปูทุกคน
จึงไม่มีคำว่ายากจน  มีพรสวรรค์เป็นเลิศด้านศิลปะ ถ้าคุณนึกถึงแม่ ก็คล้าย ๆ คุณจะนึกถึงชาวปูได้ชัดเจนขึ้น
หากเครียดมาก ๆ ก็แก้ไขได้โดยหลักของศาสนาหรือไม่ก็เดินทางไปให้ไกลสุด ๆ เลยจะดีมาก  
โรคภัยไข้เจ็บ คือ โรคกระเพาะ ท้องผูก ท้องมาร มดลูก ไต โรคผิวหนัง ผื่นคัน สิว ฝ้า ไอเรื้อรัง นิวมอเนีย
มะเร็ง ปวดขา  
สำหรับอาชีพ ธุรกิจทางน้ำ หรือเกี่ยวกับน้ำ ทั้งหมด ร้านอาหาร เสื้อผ้า ช่างเทคนิค บทประพันธ์ กวี
โรงแรม ครูอาจารย์โรงเรียนอนุบาล พยาบาล นักการเมือง โบราณคดี บ้าน ที่ดิน  
สีถูกโฉลกคือขาว เขียวอ่อน น้ำเงิน รถยนต์ต้องสีขาว ฟ้า ห้ามใช้สีเหลือง ม่วง ดำ  
อัญมณี คือ มรกต หมายถึงสุขภาพสมบูรณ์นัยน์ตาแจ่มใส มีเสน่ห์ชวนมอง ไข่มุก หมายถึงพลังลึกลับ
ป้องกันภัย หยก ใช้ปกป้องคุณไสยได้รองลงมาก็เพชร ทับทิม  
คู่รักหวานแหวว อันดับหนึ่งคือ ราศีมังกร อันดับสองคือ พิจิก มีน บ๊วยสุดคือราศีตุลย์กับเมษ  
ของขวัญที่ถูกใจ คือ ดอกมะลิ ให้ความอ่อนโยนชื่นใจ ภาพสวย ๆ มีรูปดวงจันทร์ส่องแสงเหนือน้ำ
หรือออดิโคโลญราคาแพง หรือเสื้อผ้ามีคุณภาพไม่ต้องล้ำยุคมากนัก  กรุณาอย่าซื้อเสื้อสปอร์ต หรือน้ำหอมกลิ่น
ฉุนกึก  
เป็นอันว่า ถ้าคุณจะคิดมีคู่ครองเป็นชาวราศีกรกฎละก็ รับรองได้เลยว่าไม่ผิดหวัง