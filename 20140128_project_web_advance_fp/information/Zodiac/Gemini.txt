ดวงชะตาของคนเกิดราศีเมถุน(15 มิถุนายน – 15 กรกฎาคม)
ชาวเมถุนมีสัญลักษณ์เป็นคนคู่หรือฝาแฝด หมายถึง การตีสองหน้า การเปลี่ยนแปลงหรือมีบุคลิกได้สองด้าน  
ดาวที่ควบคุมคือ ดาวพุธ จัดอยู่ในธาตุลม หมายถึง ความคล่องแคล่ว ว่องไวไปได้ทุกทิศทาง  
รูปร่างลักษณะ เป็นคนสูงเพรียว ตัวตรงหรือท้วมนิด ๆ ตาสวย แจ่มใส  กลอกกลิ้งไปมารวดเร็ว ผิวขาว
หน้าดูอ่อนกว่าวัยอย่างไม่น่าเชื่อ การเคลื่อนตัว มักเอนไปข้างหน้า เดินเร็ว  ผู้ชายมักผมบาง หรือหน้าผากสูง
ผู้หญิงเมถุน ใบหน้าสวยมาก มีเสน่ห์อย่างประหลาด ทันสมัยเสมอทุกยุคทุกสมัยไม่ต้องแปลกใจหรอกที่คุณ
มักมีรักสำรอง รักเผื่อเลือก รถไฟชนกันได้เสมอ รักง่ายหน่ายเร็ว แม้ว่าเรื่องเพศจะไม่สำคัญที่สุด แต่คนรัก
คุณต้องฉลาด มีชีวิตชีวา มิฉะนั้นอาจถูกเขี่ยตกเตียงได้ไม่ยาก  
เสน่ห์ของคุณมีอีกอย่างคือ สงสารเพื่อนมนุษย์ไม่ดูว่าจะมีชนชั้นสูงต่ำเพียงใด อารมณ์ขันก็มีมากมายเกินเหตุ
ในบางครั้ง คุณกลัวความเหงา แต่กลัวผูกมัด ไม่ชอบทำอะไรตามกำหนด ไม่ชอบตรงเวลา ชอบพลิกหนังสือ
จากหลังมาหน้า  แต่บุคลิกดีละเอียดอ่อน ปรับตัวเข้ากับสภาพแวดล้อมได้ดี คิดเร็ว ทำเร็ว มีพลังเหลือเฟือ
ดูไปก็เหมือนมนุษย์เจ้าเล่ห์มีเพื่อนมาก ชาวเมถุนดู ๆ ไปก็น่าเชื่อได้น้อยกว่าใครในบรรดาสิบสองราศี  
พรสวรรค์ของคุณก็มีมากนะ อย่างการพูด การเจรจา การแสดงออก และเก่งมากในด้านสื่อมวลชนทั้งหลาย 
โรคภัยไข้เจ็บ อยู่บริเวณช่วงบนของร่างกาย อก ปอด หลอดลม หืด หัวไหล่ แขน อัมพาต ความตึงเครียด
วิธีแก้ไขไม่ยากต้องหาเวลาพักผ่อนมาก ๆ ทั้งประสาทและสมอง อากาศบริสุทธิ์สดชื่นก็ช่วยได้มาก หากหมด
กำลังใจท้อแท้  ต้องหมั่นเติมหรือกระตุ้นใจตัวเองให้ได้นะครับ  
สำหรับอาชีพ คือ สื่อสารการโทรคมนาคมทุชนิด หนังสือพิมพ์ วิทยุ ทีวี บทละคร ด้านภาษาก็ดีมาก
พูดดีพูดเก่ง ครู ล่าม ตัวแทนนายหน้า ภัตตาคาร นักกฎหมาย นักการเมือง  
สีที่ถูกโฉลก ก็ สีเขียว ฟ้า เทา  
รถยนต์ควรใช้สีแดง เหลือง แต่ไม่ถูโฉลกกับสีม่วง น้ำเงิน ดำ  
อัญมณี ไข่มุก มุกดา หมายถึง สมาธิ ความเย็น บุษราคัม หมายถึง ปลอดภัยจากอันตรายทั้งปวง
สร้างเสน่ห์อย่างลึกล้ำ รองลงไปก็ หยก เพชร ทองคำ  
คู่รักหวานแหวว ก็ ราศีธนู มีน กันย์ สำหรับเพื่อนที่แสนดีก็ราศีกุมภ์ ตุลย์  
ของขวัญที่ถูกใจคือปากกาด้ามทอง โทรศัพท์วิทยุมือถือ แผ่นเสียง แผ่นดิสก์ แหวนวงเล็ก ๆ 
เป็นอันว่าถ้าอยากอยู่ใกล้คนมีเสน่ห์ มีชีวิตชีวาไม่น่าเชื่อ ก็คบชาวเมถุนไว้ก่อนเป็น ดีที่สุด  