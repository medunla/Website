ดวงชะตาของคนเกิดราศีสิงห์(17 สิงหาคม – 15 กันยายน)
ชาวสิงห์์มีสัญลักษณ์ประจำคือ รูปสิงโต หรือราชสีห์ จัดอยู่ในธาตุไฟ หมายถึงความแข็งแรงกว่าทุกๆราศี
การใช้อำนาจ ความดุดัน ความเป็นระเบียบ เจ้าทิฐิทรนง มีพลังจิตที่แน่วแน่ไม่แปรเปลี่ยน  ดาวพระเคราะห์
ที่คุ้มครองชะตาชีวิตคือ พระอาทิตย์ หมายถึงความร้อนระอุ และความเป็นใหญ่ 
รูปร่างลักษณะ ค่อนข้างสูง สง่าผ่าเผย กล้ามเนื้อเต็ม ไหล่กว้าง ศีรษะใหญ่ ผมหยักศกนิด ๆใบหน้าดูดี
สดใส นัยน์ตาสีน้ำตาลคมวาว เสียงดังกังวานไพเราะ สาว ๆ ชาวสิงห์อรชรอ้อนแอ้นได้สัดส่วน เคลื่อนตัวเร็ว
เดินตรงอย่างภูมิฐาน  
คุณสิงห์ รักเกียรติยศ หยิ่งมีเอกลักษณ์ในความเชื่อมั่นตัวเองสูง เหมาะจะเป็นหัวหน้า ใจกว้าง ไม่ชอบ
ความเอาเปรียบทุกชนิด บางครั้งรักชื่อเสียงมากกว่าเงินตรา เพื่อนก็เยอะ พูดไปยกไม้มือประกอบท่าทาง
ไป เมื่อถูกแซวก็มักหน้าแดงเสมอ บ้างก็พลัดพรากจากบิดาตั้งแต่ยังเด็ก  
ความรัก รักใครรักจริง ทุ่มจนหมดใจ แต่เมื่อยังโสดจะเจ้าชู้ยักษ์ มีเสน่ห์ทางเพศสูงมาก มีความอบอุ่นและ
ความรักอย่างมหัศจรรย์มากทีเดียว ไม่ชอบให้ใครมาหึง แต่ตัวเองกลับขี้หึงมาก แต่เมื่อคุณแต่งงานแล้ว
ก็จะมีความรับผิดชอบสูง ก็ดีอย่าง ตรงที่เห็นบ้านช่องรกรุงรังไม่ได้ ต้องรีบจัดการ ให้สะอาดในทันที ชาวราศี
นี้มักชอบไปปกป้องคนที่อ่อนแอกว่า ผู้ใดอยู่ในความทุกข์คุณจะเข้าไปปลอบอกปลอบใจจนเขาเหล่านั้นดีขึ้น  
จุดอ่อนของคุณคือ ความรั้น ความหยิ่ง อวดดี เป็นเหตุให้บางกลุ่ม บางพวก เกลียดคุณอย่างเข้ากระดูกเลยล่ะ  
โรคภัยไข้เจ็บก็ช่วงหลังทั้งหมด กระดูกสันหลัง ซี่โครง ไต ดีซ่าน รวมถึงอุบัติเหตุต่าง ๆ มักเกิดได้เสมอ
หัวใจ ลมบ้าหมู โรคเบาหวานมีลูกยาก หรือเป็นหมัน มีปัญหาบริเวณใบหน้า ลำคอ เสมอ ๆ ควรแก้ไขโดย
วิธีเชื่อฟังและปฏิบัติตามคำสั่งของคุณหมออย่างเคร่งครัด  
อาชีพ งานระดับผู้นำ ข้าราชการชั้นสูง ผู้ยิ่งใหญ่ หรือคนเด่นในวงสังคมแพทย์ นักบริหาร นักการธนาคาร
นักหนังสือพิมพ์ นักกีฬา ช่างทอง อัญมณี แว่นตา แฟชั่น ภาพยนตร์ ศิลปะบันเทิง โดยความเก่งกาจใน
เรื่องของภาษาต่างประเทศ  
สีถูกโฉลกคือ สีส้ม เหลืองทอง แดง  
รถยนต์ควรใช้สีฟ้า เขียว แดงเหลือง ห้ามใช้สีดำ ขาว 
อัญมณีที่เหมาะคือ เพอริดอต ซาโคนิกซ์ (พลอยเขียวอ่อน) หรือโมรา ทับทิม เพชร ทองคำ บุษราคัม  
คู่รักหวานแหวว คือ ราศีเมษ เมถุน พิจิก ธนู  
ของขวัญถูกใจคือ เครื่องแต่งกายหรูหราโอ่อ่า ราแพง น้ำหอมกลิ่นขรึมคลาสสิค ห้ามใช้กลิ่นหวานรัญจวนใจ
หรือไม่ถูกกับเสื้อผ้าสีม่วง น้ำเงิน  
เป็นอันว่าถ้าอยากมีความสง่า ภาคภูมิมีรสนิยม ใกล้คนเก่ง ก็ต้องคบชาวสิงห์นี่ละ ดีที่สุด