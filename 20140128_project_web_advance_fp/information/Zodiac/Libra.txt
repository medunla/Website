ดวงชะตาของคนเกิดราศีตุลย์(17 ตุลาคม – 15 พฤศจิกายน)
ชาวตุลย์มีสัญลักษณ์คือ ตราชู ตราชั่ง บ่งบอกถึงความยุติธรรม การกระทำที่ไม่ลำเอียง รู้ว่าอะไรควรไม่ควร 
ดาวที่ควบคุมคุณคือ ดาวศุกร์ มีเทพวีนัสเข้ามามีอิทธิพลร่วมด้วย ทำให้คุณมีเสน่ห์ และมีความรักได้ไม่มีเบื่อ 
คุณยังอยู่ในธาตุลมอีกด้วย จึงสามารถเคลื่อนไหวไปในทิศทางต่าง ๆ ได้ดี เมื่อพลังงานหมด ก็สามารถสร้าง
เพิ่มเติมได้เสมอ  
รูปร่างลักษณะ ใบหน้ากลม คางมน ปากแดง นัยน์ตาสีน้ำตาลเข้มแจ่มใส หน้าตาเลื่อมใสเส้นผมเล็กละเอียด
รูปร่างเพรียว ท่อนบนกับท่อนล่างเท่ากัน แต่พออายุมากขึ้นจะท้วมขึ้น ผิวสองสีเสียงไพเราะน่าฟัง สาวๆ ราศีตุลย์
น่ารักเสมอ กิริยามารยาทอ่อนโยน เวลาโกรธดูยากมาก เก็บอารมณ์เก่งที่สุด บางรายก็มีลักยิ้ม บางรายก็ไปมี
รอยบุ๋มที่หัวเข่า ชาวตุลย์มักฟุ้งเฟ้อ ขอให้ได้ใช้เงินมาก ๆ ไว้ก่อน เพราะทุกอย่างต้องออกมาเนี้ยบ ดูดี
แต่คุณก็ไม่เอาเปรียบใคร ทำอะไรก็ต้องแชร์กันออกเงิน ก็บอกแล้วไงว่าคุณยุติธรรม มีระเบียบเรียบร้อย
ร่างเริง ชอบเข้าสังคม ดังนั้นใครที่คิด ทรยศ ล่ะก็ ชาวตุลย์จะวางตัวเป็นอริทันที  
คุณตาชั่งทั้งหลาย จัดว่าโรแมนติก เป็นนักรักชั้นยอด หรือเจ้าชู้ยักษ์นั่นเอง แต่ก็จริงใจกับทุกคนนะ
จึงเจอปัญหารักสามเส้าเสมอ ใครอยากชนะใจชาวตาชั่งก็ต้องลากไปสวีทกันริมน้ำ รับรองชัวร์  
ข้อเสียของคุณก็มากหลาย เช่น นาน ๆ จะแหกปากตะโกน คุยโอ้อวด ทะลึ่งลามกออกมา ฝันกลางวัน
หรือถูกหลอกเพราะใจอ่อน ใจโลเลเกินไป หูเบาไม่เข้าเรื่อง จึงมักโดนอิทธิพลของคนอื่นครอบงำได้ง่าย
ดังนั้นจึงต้องแก้นิสัยตัวเองให้มีจุดยืน มั่นคง อย่าโลเล  
สิ่งที่คุณกลัวมากคือ การถูกทอดทิ้ง หรือกลัวการขึ้นคานมาก โรคภัยไข้เจ็บก็ อ้วนลงพุง ท้องน้อย มดลูก
เป็นหมัน กระเพาะปัสสาวะ นิ่ว ไต ปวดเอว ปวดหลัง ระบบเลือด วิธีแก้ไขไม่ยากหรอก หมั่นออกกำลังกาย
อย่างต่อเนื่อง อย่าไปทิ้งกลางคันล่ะ หรือไม่ก็อ่านหนังสือสนุก ๆ ฟังเพลงเพราะ ๆ หรือให้หวานใจมาพูดคำหวาน
ข้าง ๆ หูก็ได้  
อาชีพที่เหมาะสมคือ บริหารงานได้ทุกชนิด กฎหมาย ทนายความ ธนาคาร ศิลปะ ศิลปิน บันเทิง นักพูด
บรรณารักษ์ เลขานุการ  
สีถูกโฉลกคือ สีฟ้า น้ำเงิน ชมพู ห้ามใช้สีแดง เขียว  
ส่วนรถยนต์ควรใช้สีขาว ฟ้า น้ำเงิน  
อัญมณีที่เหมาะคือ โอปอล์ หมายถึงความมั่งคั่ง งามสง่า อุดมสมบูรณ์ หรือไม่ก็เป็น เพชร บุษราคัม ทองทำ  
คู่รักหวานแหววคือ เมษมาอันดับหนึ่งรองลงมาก็กุมภ์ กรกฎ  พอทำยาได้ก็มังกร เมถุน  
ของขวัญที่ถูกใจคือ ดอกกุหลาบ ดอกเบญจมาศ เสื้อผ้าทันสมัยสุด ๆ หรือจะสร้างห้องหนังสือให้เลยเป็นไง
ถูกใจเป็นที่สุด  