ดวงชะตาของคนเกิดราศีธนู(16 ธันวาคม – 13 มกราคม)
ชาวธนูมีสัญลักษณ์คือ คนถือธนู หมายถึงการมีความคิดล้ำหน้ากว้างไกล มีความกระตือรือร้นไป
ในทุกอณู การชอบผจญภัย การเสี่ยงหรือกีฬา  
คุณยังเป็นธาตุไฟ หมายถึงความร้อนรุ่ม หงุดหงิดปรับปรุงเปลี่ยนแปลงตามสภาพแวดล้อมอยู่เสมอ
รวมถึงการมีญาณวิเศษสัมผัสที่หกแรงกล้า ฝันเป็นจริงทุกครั้ง มีความจำเก่ง  
ดาวพระเคราะห์ที่คุมชะตาชีวิตของคุณคือ ดาวพฤหัส หมายถึงการเติบโตทางร่างกาย จิตใจ มีโชคดีเสมอ
ไม่เกรงภยันตรายทั้งปวง เสี่ยงได้เป็นเสี่ยงกัน 
รูปร่างลักษณะ ใบหน้ารูปไข่ หน้าผากกว้าง หรือหัวล้านก็มี ลำตัวกลม รูปร่างสูงยาว ปราดเปรียว ผึ่งผาย
ผิวสองสี ชอบใช้มือประกอบการเจรจา หัวเราะเสียงดังไม่ปิดปาก ยิ้มแย้มแจ่มใสจากใจจริงเพื่อนฝูงจึง
ให้ความสนิทสนมได้อย่างมั่นใจ ถึงแม้ว่าคุณไม่หล่อหรือไม่สวย แต่ก็มีเสน่ห์ที่สุดอย่างหาตัวจับยาก 
ข้อดีของคุณธนูก็มีมาก เช่น เมตตาสงสารแก่ผู้ที่ตกทุกข์ได้ยากมีความยุติธรรม มีเหตุผลดี เคร่งครัด
ต่อศาสนา การแสดง ศิลปะ และคนตรี 
ข้อเสียก็มีมากหลาย เช่นความลุ่มหลง มัวเมา ความรุนแรงในพลังทางเพศไปหน่อย หรือไม่ก็ความคิดฟุ้งซ่าน
เฟ้อเจ้อเกินขอบเขต หาโฟกัสที่ชัดเจนไม่ค่อยมี บทจะเลาทรามต่ำช้า ก็จะแสดงอาการเลวออกมาได้อย่าง
แจ่มแจ้ง บางคนติดนิสัยเห็นแก่ตัวใจดำไปเลยก็มี  
ที่เห็นชัดอีกลักษณะหนึ่งของคุณธนู คือ ชอบอิสระเสรี โลดแล่นไปในที่ต่าง ๆ ดังนั้นใครมาชักชวนไป
ท่องเที่ยวจะยินดีมาก แต่ใครคิดจะรักชาวธนูล่ะก็อย่ากักกันคุณเธอไว้เสียให้ยากเลย มีแต่การทะเลาะ
มากกว่า ถ้าใครจะให้คุณธนูอยู่นิ่ง ๆ ในที่แคบ ๆ   คิดให้ดี ๆ นะคุณ  โรคภัยไข้เจ็บก็ ท่อนขาทั้งหมด
ปวดเอว ปวดกระดูก อัมพาต โรคลม โรคปอด หลอดลมอักเสบ ภูมิแพ้  
อาชีพที่เหมาะคือนักพูด ครู อาจารย์ สถาบันการศึกษาทุกประเภทนักคิดนักเขียน นักกฎหมาย ศาสนา
หมอดู ธุรกิจต่างประเทศ ปศุสัตว์ สีที่ถูกโฉลกคือสีม่วง เขียว เหลือง  
รถยนต์ควรใช้สีฟ้า เทา น้ำเงิน แดง เขียว ห้ามใช้สีขาว ชมพู ดำ  
อัญมณีทีเหมาะคือหินมูลนกการเวก มีสีฟ้าอมเขียว ช่วยป้องกันอันตราย ไม่มีอาการคลื่นเหียนอาเจียน
ช่วยให้รักยั่งยืนนานถาวร รองลงไปก็บุษราคัม มรกต และทับทิม 
คู่รักหวานแหววคือ ราศีเมถุนเป็นที่หนึ่ง รองลงไปก็มีน เมษ สิงห์ กันย์  
ของขวัญถูกใจคือน้ำหอมกลิ่นออดิโคโลญ เสื้อผ้าสีม่วง สีฟ้า เรียบง่าย ไม่พะรุงพะรัง แต่ห้ามเชยเด็ดขาด
เพลงไพเราะสักตลับ ก็จะดีใจแย่แล้ว หรือไม่ก็ซื้อสัตว์เลี้ยงไม่ว่าจะเป็นม้า สุนัข นก ปลา ได้ทั้งนั้น 
หากคุณอยากจะมีคนรักที่มีชีวิตชีวาไม่จืดชืด อืดอาด คุณควรจะเลือกชาวธนูนี่แหล่ะเป็นเหมาะที่สุด