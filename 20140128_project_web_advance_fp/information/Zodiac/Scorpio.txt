ดวงชะตาของคนเกิดราศีพิจิก(16 พฤศจิกายน – 15 ธันวาคม )
ชาวพิจิกมีสัญลักษณ์คือ แมงป่อง หมายถึงความหยิ่งทะนง ความมีอำนาจลึกลับ เป็นสัญลักษณ์ทางเพศ
ที่ดึงดูดใจใครต่อใครให้มาใหลหลง   
คุณยังจัดอยู่ในธาตุน้ำให้ความเปลี่ยนแปลง ปรับตัวได้ตามสภาพแวดล้อม เก็บความรู้สึกได้ดี  
ดาวพระเคราะห์ที่คุมชะตาชีวิตคือ ดาวพลูโต (เทพแห่งยมบาล) ให้ความสง่างาม  มีพลังในการเอาชนะ
ปัญหาได้ทุกชนิด มีความแข็งแกร่ง ยากที่ผู้อื่นจะมาทำอันตรายได้เลย  
รูปร่างลักษณะ รูปหน้ากลมรี หรือเหลี่ยม คิ้วเข้มและชอบขมวดคิ้ว แววตาดุแฝงไปด้วยเสน่ห์ มีอำนาจสะกด
ให้คุณอยู่กับที่ได้ ยิ้มจริงใจไม่เสแสร้งแกล้งกระทำ เขินอายเพียงใดหน้าไม่มีวันแดงหรอก น้ำเสียงทุ้มกังวาน
พูดจาห้วน ช้าเนิบนาบ ยกตนข่มท่านนิดหน่อย ตาสั้น รูปร่างสง่างาม ไหล่กว้าง ผิวเข้ม วางมาดลุ่มลึก สุขุม
ความทะเยอทะยาน ไม่จับจด ไม่ทำอะไรครึ่ง ๆ กลาง ๆ สิ่งเหล่านี้เป็นตัวผลักดันให้ก้าวไปสู่ความสำเร็จ
คุณจะทุ่มเทกายใจทุกอย่างเพื่อให้บรรลุเป้าหมาย แต่ก็มีเหตุผล ชีวิตในบั้นปลายจึงมีฐานะมั่งคั่ง สมบูรณ์ 
ส่วนใหญ่ชาวพิจิกจะมีชื่อเสียงมีคนยกย่องสรรเสริญทั่วทุกทิศ แต่ความหวาดระแวง ที่เกาะกินใจ ทำให้คุณ
ถูกรบกวนใจด้วยสิ่งเล็กๆ น้อย ๆ อยู่เสมอ บางคนยึดติดกับวัตถุ ต้องมีสมบัติครบถ้วน มีเงินฝากอยู่ใน
ธนาคารเยอะ ๆ มีอาหารเลิศรส มีคนคอยปรนนิบัติ ระวังจะติดเป็นนิสัย  ชอบค้นคว้าใส่ในในเรื่องศาสตร์
ลึกลับ โหราศาสตร์ ไสยศาสตร์ ของขลังทุกชนิด แถมมีสัมผัสที่หกเหนือมนุษย์ทั่วไป  
สาวพิจิกมีเสน่ห์ยั่วยวนมากมาย สาวราศีอื่นตามทันได้ยาก  
หนุ่มพิจิกก็มีความรักรุนแรง เห็นความรักเป็นใหญ่ที่สุด ขี้หึงที่สุด แต่ไม่ยอมแต่งงานกับใครง่าย ๆ
จนกว่าจะแน่ใจจริง ๆ ว่าไปด้วยกันรอด  
โรคภัยไข้เจ็บก็ อวัยวะสืบพันธุ์ กามโรค อัณฑะ เป็นหมัน ริดสีดวงทวาร ไส้เลื่อนนิ่วฝีพุพอง โรคเรื้อน
โรคเกาต์ โรคเครียด โรคประสาท ควรหาทางออกโดยการพักผ่อนฟังเพลง  หรือออกกำลัง ว่ายน้ำ  
อาชีพที่เหมาะคือ มือปืน ตำรวจ นักสืบ ทหาร งานการปกครอง งานบริหาร ผู้พิพากษา ศูนย์กามโรค
จิตแพทย์ ศัลยแพทย์ พยาบาล โหราศาสตร์ สัตว์เลี้ยงต่างๆ สถานเริงรมย์ศิลปิน นักประพันธ์ นักแสดง
โบราณคดี เครื่องเหล็กเครื่องจักร ไฟฟ้า ก่อสร้าง  
สีที่ถูกโฉลกคือ สีแดง ชมพู น้ำเงิน  
ส่วนรถยนต์ควรใช้สีขาว ฟ้า น้ำเงิน บรอนซ์ ห้ามใช้สีแสด ม่วง 
อัญมณีที่เหมาะคือบุษราคัม ผู้ที่สวมใส่จะแคล้วคลาดจากอันตราย จะมีชื่อเสียงโด่งดัง รองลงมาก็
เพชร ทับทิม  
คู่รักหวานแหวว อันดับหนึ่งที่เหมาะสมกันมากคือชาวราศีพฤษภ รองลงมาก็ชาวราศีกุมภ์ มีน กรกฎ สิงห์  
ของขวัญที่ถูกใจ หากเป็นคนรักกันเพียงจ้องหน้านาน ๆ แล้วก็ยิ้มให้ แค่นี้ก็สุดแสนโรแมนติกแล้ว
หรือไม่ก็มอบดอกกล้วยไม้สวยๆ หรือเสื้อผ้าที่ดูสง่างามสีสดใสไม่มืดทึบ ส่วนน้ำหอมก็เน้นกลิ่นหอมฉุน
เข้าไว้จะถูกใจที่สุด  
ถ้าหากว่าคุณชอบเป็นผู้ตาม ต้องการคนรักที่สร้างความมั่นคงและเป็นผู้นำได้ ก็จงเลือกชาวราศีพิจิกนี่แหละเหมาะสมที่สุด 