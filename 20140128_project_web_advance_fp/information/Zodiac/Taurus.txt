ดวงชะตาของคนเกิดราศีพฤษภ(15 พฤษภาคม - 14 มิถุนายน)
ชาวพฤษภมีสัญลักษณ์เป็นรูปวัวเพศผู้ หมายถึง พละกำลัง ความแข็งแกร่ง การใช้แรงงานที่ยอดเยี่ยม 
ดาวที่พิทักษ์คุ้มครองคือ ดาวศุกร์ นอกจากนี้คุณยังจัดอยู่ในธาตุดิน หมายถึง ความหนักแน่นทรหด อดทน
รวมถึงความรักสันติ และรอบคอบ  
รูปร่างลักษณะ ส่วนใหญ่มีใบหน้ากลมมน ศีรษะใหญ่ผมสวยเป็นลอน คอสั้น ยกเว้นคุณผู้หญิงที่คอระหงสวยงาม
หาผ้าผูกคอสวย ๆ ก็ปิ๊งกว่าสาวราศีอื่น ๆ มาก นัยน์ตาหวานซึ้งออกปรือยวนยั่วหน่อย ๆ ใบหูเล็ก ใบหน้ามีไฝ ปาน
พอเป็นพิธี ส่วนใหญ่ไหล่จะกว้างขวางแข็งแรง  
ผู้ชายรูปร่างจะใหญ่ ลำตัวหนาบึ้ก รูปหล่อ หุ่นดี ผู้หญิงรูปร่างดีมาก sexy เพรียวลม ดูไปก็คล้ายเทพวีนัสเลยล่ะ
กิริยาวาจา ดูเชื่องช้า หนักแน่น เยือกเย็น ก้าวขาสั้น ๆ พูดช้าแต่ชัดถ้อยชัดคำ แต่ไม่ถึงกับติดอ่างหรอกนะ 
ในเรื่องทางเพศเขาจัดให้ราศีเมษมาอันดับหนึ่ง แต่คุณพฤษภก็ไม่น้อยหน้าเพราะ เขาจัดให้เป็นนักรักที่มี
ความโรแมนติกมากที่สุด คุณจะมีความรู้สึกละเมียละไม มีความสุขกับการได้แสดงความรัก การกอดจูบ โอ้โลม
การสัมผัส ก่อนขึ้นสวรรค์ชั้นวิมาน 
ข้อดีอีกอย่างคือ ในส่วนตัวแล้วประหยัดมาก แต่กับคนรักแล้วเท่าไหร่เท่ากัน จ่ายไม่อั้นข้อเสียของสาวพฤษภก็มี
คือ ใจอ่อนกับของขวัญล้ำค่า ราคาแพง ได้ง่ายเกินไปคุณวัวทั้งหลายเป็นนักทำมากกว่าพูด ไม่มานั่งวาดวิมาน
กระดาษแก้ว ให้ยากหรอกพูดน้อยต่อยหนักมากกว่า  
เรื่องอนุรักษ์นิยมที่กำลังเกรียวกราวอยู่ก็เข้ากับคุณได้ดี  เพราะชอบของเก่า ๆ เชย ๆ นิด ๆ อยู่แล้ว ดังนั้นสาววัว
ทั้งหลายจึงไม่นิยมโปะเครื่องสำอาง เป็นหน้ากากเป็นอันขาด เน้นธรรมชาติมากที่สุด ดนตรี ความบันเทิง
ก็เป็นทางหนึ่งที่ชาววัวชื่นชมมาก คลายเครียดได้วิเศษแท้เชียว  
สำหรับเรื่องโรคภัยไข้เจ็บ ส่วนรวมแล้วคุณมีสุขภาพที่แข็งแรงดี แต่ก็ป่วยได้เหมือนกัน ที่ควรระวังก็มีบริเวณ
ลำคอ หลอดลม กล่องเสียง หวัด กระดูกขา รวมไปถึงอวัยวะเพศด้วย โรคหัวใจ เนื้องอก ก็มี ขึ้นอยู่กับว่ารวย
มากหรือน้อย  
อาชีพเกี่ยวกับการเงินดีที่สุด เช่น ธนาคาร เงินทุน ฟาร์ม พืชไร่ก็ได้ แพทย์ พยาบาล ศิลปะทุกแขนง
บันเทิงทุกชนิด ดีไซเนอร์ make-up artist โบราณคดี ไนท์คลับ บาร์  
สีถูกโฉลกคือ เหลืองอมเขียว เขียวอ่อน น้ำเงิน ห้ามใช้สีแสดแดง  
รถยนต์ ควรใช้สีขาว ดำ เขียว  
อัญมณีคือ เพชร หมายถึง ความแข็งแกร่ง มรกต หมายถึง เสน่ห์ ความคิด วาจาดี หากยังยากจนอยู่ก็ใช้นาก
หรือเงินไปพลาง ๆ ก่อนก็ได้ 
คู่รักหวานแหวว อันดับหนึ่งก็คือ ราศีพิจิก มังกร กันย์ รองลงมาก็ กุมภ์ กรกฎ สิงห์  
ของขวัญถูกใจของชาวราศีนี้คือ อาหารเลิศรสราคาแพง หรือไม่ก็กุหลาบช่อใหญ่สักช่อ 
รวมความแล้วคุณโชคดีที่เกิดมาในราศีพฤษภ หรือได้คนรักเป็นราศีพฤษภ  